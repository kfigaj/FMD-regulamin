# FMD-regulamin

Źródło - http://www.diplomacy.pl/images/dokumenty/Regulamin_Przedstawicielstw_Regionalnych_FMD.pdf

REGULAMIN

Przedstawicielstw Regionalnych
Forum Młodych Dyplomatów

Rozdział I

Postanowienia ogólne

§1 

Przedstawicielstwa Regionalne Forum Młodych Dyplomatów zwane w dalszej części
„Przedstawicielstwami” funkcjonują w oparciu o niniejszy regulamin.

§2 

Przedstawicielstwa powoływane są w miastach polskich i zagranicznych, w których mieszka 
co najmniej 3 członków zwyczajnych Stowarzyszenia zwanych dalej „inicjatorami” „Forum 
Młodych Dyplomatów” zwanego w dalszej części „FMD”.

§3

Przedstawicielstwa podlegają bezpośrednio Zarządowi FMD i stanowią strukturę 
wewnętrzną FMD.

§4

Przedstawicielstwa mają prawo posługiwać się nazwą i logotypem FMD.

§5

W danym mieście może być tylko jedno Przedstawicielstwo.

Rozdział II

Powołanie Przedstawicielstwa

§6

W celu utworzenia Przedstawicielstwa inicjatorzy zwracają się do Zarządu FMD z pisemnym 
wnioskiem o powołanie Przedstawicielstwa, podając przy tym dane osobowe inicjatorów 
oraz główne założenia Przedstawicielstwa Regionalnego ze szczególnym uwzględnieniem
planowanych wydarzeń oraz promocji w regionie.

§7

Uchwałę o powołaniu Przedstawicielstwa Regionalnego podejmuje Zarząd FMD.

§8

1. Przedstawicielstwo Regionalne powołuje się na okres próbny, który trwa 6 miesięcy.

2. Podczas okresu próbnego Przedstawicielstwo Regionalne jest zobowiązane do:

• nawiązania kontaktów i zaprezentowania FMD wśród czołowych organizacji
pozarządowych w danym regionie,

• nawiązania kontaktów i zaprezentowania FMD wśród lokalnych przedstawicielstw
konsularnych i dyplomatycznych,

• nawiązania kontaktów i zaprezentowania FMD wśród lokalnych władz (Urząd 
Wojewódzki, Urząd Marszałkowski, Urząd Miasta), przedstawicieli mediów oraz 
organizacji biznesowych,

• zorganizowania spotkań informacyjnych o FMD na uczelniach wyższych w regionie.

3. Po okresie próbnym inicjatorzy przedstawiają Zarządowi sprawozdanie z nałożonych 
obowiązków, o których mowa w § 8 pkt. 2.

4. W przypadku pozytywnej oceny sprawozdania, Zarząd FMD podejmuje uchwałę 
o powołaniu stałego Przedstawicielstwa Regionalnego.

Rozdział III

Struktura Przedstawicielstwa

§9

1. Władze Przedstawicielstwa zwane dalej „Władzami” liczą od 2 do 4 osób.

2. Władze stanowią Przewodniczący oraz pozostali członkowie Władz. Członkowie Władz 
rozdzielają pomiędzy siebie zadania. W razie konfliktu, o zadaniach rozstrzyga 
Przewodniczący.

3. Władze bezpośrednio podlegają Zarządowi FMD.

§10

Członkowie Władz sprawują następujące funkcje:

• Przewodniczący

• Sekretarz

• Rzecznik Prasowy

§11

1. Przewodniczący Przedstawicielstwa odpowiada za:

• koordynowanie prac Władz,

• reprezentowanie Przedstawicielstwa,

• opracowywanie co najmniej trzymiesięcznych planów działalności Przedstawicielstwa 
oraz corocznego sprawozdania merytorycznego z prac Przedstawicielstwa.

2. Sekretarz Przedstawicielstwa odpowiada za:

• prowadzanie w regionie rekrutacji do FMD w oparciu o wytyczne uzyskane od 
Sekretarza Generalnego FMD (decyzja o przyjęciu kandydata w poczet członków FMD 
należy do kompetencji Zarządu FMD),

• prowadzenie spraw członkowskich.

3. Rzecznik Prasowy Przedstawicielstwa odpowiada za:

• promocję Przedstawicielstwa w regionie,

• współpracę z Rzecznikiem Prasowym FMD w zakresie kształtowania wizerunku FMD 
oraz w prowadzeniu mediów społecznościowych, tworząc wraz z pozostałymi 
Rzecznikami Prasowymi „Grupę PR FMD”,

• realizowanie w regionie polityki informacyjnej FMD nakreślanej przez Zarząd FMD.

Rozdział IV

Wybór Władz

§12

Zarząd FMD powołuje Władze w oparciu o wyniki głosowania przeprowadzonego wśród 
członków zwyczajnych FMD należących do danego Przedstawicielstwa.

§13

1. Termin głosowania i zgłaszania kandydatur ustala Zarząd FMD z 7-dniowym 
wyprzedzeniem wyznaczając członków Komisji Wyborczej odpowiedzialnych za 
przygotowanie i przebieg wyborów.

2. Głosowanie odbywa się na spotkaniu członków Przedstawicielstwa lub za pośrednictwem 
poczty elektronicznej przy udziale co najmniej połowy uprawnionych do głosowania.

3. Członkowie zwyczajni Przedstawicielstwa głosują oddzielnie na Przewodniczącego 
Przedstawicielstwa i pozostałych członków Władz. Podczas głosowania na członków Władz 
osoby uprawnione do głosowania mogą oddać swój głos maksymalnie na trzech 
kandydatów.


§14

Władze rozdzielają między sobą funkcje przewidziane w § 10 na swoim pierwszym 
posiedzeniu.

§15

1. Jeżeli skład Władz ulegnie zmniejszeniu Zarząd FMD, po konsultacji z Władzami, 
przedstawia członkom Przedstawicielstwa nową kandydaturę. Członkowie 
Przedstawicielstwa mogą wyrazić sprzeciw lub zgłosić inną kandydaturę w terminie 7 dni od 
propozycji wystosowanej przez Zarząd. W przypadku braku ww. działań dany kandydat 
automatycznie staje się członkiem Władz. Jakikolwiek sprzeciw lub inna kandydatura 
oznacza przeprowadzenie głosowania.

2. W przypadku gdy osoba reprezentująca Władze Przedstawicielstwa złamie postanowienia 
niniejszego regulaminu i/lub statutu Stowarzyszenia FMD nie wykonując powierzonych
zadań, Władze mają prawo do złożenia wniosku do Zarządu FMD o usunięcie członka 
z Władz Przedstawicielstwa oraz przeprowadzenie wyborów uzupełniających. Zarząd FMD, 
po konsultacji z Władzami, przedstawia członkom Przedstawicielstwa nową kandydaturę. 
Członkowie Przedstawicielstwa mogą wyrazić sprzeciw lub zgłosić inną kandydaturę 
w terminie 7 dni od propozycji wystosowanej przez Zarząd. W przypadku braku ww. działań 
dany kandydat automatycznie staje się członkiem Władz. Jakikolwiek sprzeciw lub inna 
kandydatura oznacza przeprowadzenie głosowania.

§16

Kadencja Władz trwa 12 miesięcy.

Rozdział V

Funkcjonowanie Przedstawicielstw

§17

Przedstawicielstwa funkcjonują w oparciu o pracę członków zwyczajnych i tymczasowych 
pochodzących z danego regionu oraz członków czasowo przebywających poza granicami 
kraju.

§18

1. Władze każdego Przedstawicielstwa są zobowiązane, z polecenia Zarządu, do 
zrealizowania projektów w swoim regionie. Pod pojęciem projektu rozumie się konferencje, 
wyjazdy integracyjne, szkolenia oraz inne formy działań, o ile Zarząd nie postanowi inaczej.
Strona 6 z 11

2. Przedstawicielstwa realizują regionalnie własne projekty, jak i uczestniczą w inicjatywach 
podejmowanych przez całe Stowarzyszenie.

§19

1. Przedstawicielstwa do końca stycznia każdego roku przedstawiają Zarządowi FMD 
sprawozdanie merytoryczne i finansowe ze swojej działalności.

2. Przedstawicielstwa przedstawiają Zarządowi FMD co najmniej trzymiesięczne plany swojej 
działalności.

Rozdział VI

Prawa i obowiązki Członków tymczasowych

§20

1. Pierwszym etapem, od którego każdy Członek FMD rozpoczyna swoją działalność 
w Stowarzyszeniu, jest członkostwo tymczasowe.

2. Członkiem tymczasowym Stowarzyszenia może być każda pełnoletnia osoba fizyczna, 
zarówno obywatel Rzeczypospolitej Polskiej jak i cudzoziemiec, posiadająca pełną zdolność 
do czynności prawnych oraz niepozbawiona praw publicznych, która:

• pomyślnie ukończy procedurę rekrutacyjną,

• prawidłowo wypełni i podpisze deklarację członkowską,

• wpłaci na rzecz Stowarzyszenia składkę członkowską,

• została przyjęta przez Zarząd w poczet członków tymczasowych Stowarzyszenia na 
okres próbny.

3. Okres próbny trwa 6 miesięcy. W uzasadnionych przypadkach za zgodą Władz 
Przedstawicielstwa Regionalnego istnieje możliwość wydłużenia okresu próbnego od 3 do 6 
miesięcy.

4. W okresie próbnym Członek tymczasowy posiada skrzynkę w domenie diplomacy.pl, 
dostęp do bazy Biura Karier FMD oraz dostęp do bazy „members” obejmującej wszystkich 
Członków Stowarzyszenia.

§21

1. Członek tymczasowy podejmuje obowiązki i nabywa prawa płynące z przyjęcia w poczet 
członków tymczasowych z dniem dokonania opłaty składki członkowskiej na rzecz 
Stowarzyszenia.


2. Każdy Członek, bez względu na zakres i sposób realizacji zadań, jest zobowiązany do:

• przestrzegania Statutu, regulaminów i uchwał Władz Stowarzyszenia,

• aktywnego udziału w pracach Stowarzyszenia,

• rozwijania własnej inicjatywy w uzyskiwaniu wiedzy o życiu publicznym w kraju 
i problemach międzynarodowych,

• realizowania jego celów statutowych oraz wszelkich powierzonych zadań,

• dbania o dobre imię i godnego reprezentowania Stowarzyszenia,

• regularnego opłacania składek i innych świadczeń obowiązujących w Stowarzyszeniu.

3. Członek tymczasowy nie ma prawa wyborczego na Walnym Zebraniu Członków i podczas 
wyborów Władz w Przedstawicielstwach Regionalnych FMD.

§22

Członek tymczasowy Stowarzyszenia ma prawo do:

• udziału w różnych formach działalności Stowarzyszenia dostępnych dla członków 
tymczasowych,

• inicjowania nowych form działalności Stowarzyszenia,

• korzystania z rekomendacji i pomocy Stowarzyszenia w swojej działalności,

• wnoszenia do Sądu Koleżeńskiego odwołania od uchwały Zarządu w przedmiocie 
odmowy przyjęcia w poczet członków zwyczajnych Stowarzyszenia w trybie 
określonym w Statucie FMD.

§23

1. Otrzymanie statusu Członka zwyczajnego jest uzależnione od zaangażowania wykazanego 
w pierwszym półroczu działalności w Stowarzyszeniu tj.:

• aktywności w inicjatywach Stowarzyszenia,

• zaangażowania w projekty FMD,

• wykonania własnych projektów, w tym klubów dyskusyjnych i/lub szkoleń.

2. Po okresie próbnym lub wykazaniu się zadawalającą aktywnością, Członek tymczasowy 
zobowiązany jest sporządzić pisemną ewaluację dotyczącą własnej działalności 
w Stowarzyszeniu, którą następnie przekazuje Władzom Przedstawicielstwa i Zarządowi 
FMD. Na wniosek Zarządu FMD lub Przewodniczącego Przedstawicielstwa Regionalnego 
FMD, Zarząd FMD nadaje Członkowi tymczasowemu status Członka zwyczajnego.

3. Członek tymczasowy może zostać skreślony z listy Członków Stowarzyszenia przez Zarząd 
na wniosek Przewodniczącego Władz Regionalnych w przypadku gdy:

• nie będzie aktywnie uczestniczyć w inicjatywach Stowarzyszenia,

• mimo upływu wymaganego czasu nie wywiąże się ze swoich zobowiązań wobec 
Stowarzyszenia,

• złamie postanowienia niniejszego regulaminu i/lub statutu Stowarzyszenia FMD,

• w sposób rażący uchybił godności członka lub jego zachowanie godzi w dobre imię
Stowarzyszenia.


Rozdział VII

Prawa i obowiązki Członków zwyczajnych

§24

1. Członkiem zwyczajnym Stowarzyszenia może być każda pełnoletnia osoba fizyczna, 
zarówno obywatel Rzeczypospolitej Polskiej jak i cudzoziemiec, posiadająca pełną zdolność 
do czynności prawnych oraz niepozbawiona praw publicznych, która:

• aktywnie uczestniczy w pracach Stowarzyszenia,

• wykaże się należytą aktywnością̨
w trakcie okresu próbnego, 

• wykona własne projekty, w tym kluby dyskusyjne i/lub szkolenia,

• sporządzi pisemną ewaluację dotyczącą własnej działalności w Stowarzyszeniu, którą 
przekaże do Władz Przedstawicielstwa,

• zostanie przyjęta przez Zarząd w poczet członków zwyczajnych Stowarzyszenia.

2. Członek podejmuje obowiązki i nabywa prawa płynące z przyjęcia w poczet Członków 
zwyczajnych z dniem nadania przez Zarząd FMD statusu Członka zwyczajnego.

3. Członek zwyczajny staje się pełnoprawnym Członkiem Stowarzyszenia.

§25

1. Członek zwyczajny zobowiązany jest rozwijać się w Stowarzyszeniu FMD poprzez 
samodzielne koordynowanie projektów lub objęcie kierownictwa nad jednym z Programów 
FMD.

2. Członek zwyczajny zobowiązany jest do dalszej działalności w Stowarzyszeniu poprzez 
przygotowanie projektu lub wykazanie innej aktywności przynajmniej raz na 3 miesiące.

3. Każdy Członek, bez względu na zakres i sposób realizacji zadań, jest zobowiązany do:

• przestrzegania Statutu, regulaminów i uchwał Władz Stowarzyszenia,

• aktywnego udziału w pracach Stowarzyszenia,

• rozwijania własnej inicjatywy w uzyskiwaniu wiedzy o życiu publicznym w kraju 
i problemach międzynarodowych,

• realizowania jego celów statutowych oraz wszelkich powierzonych zadań,

• dbania o dobre imię i godnego reprezentowania Stowarzyszenia,

• regularnego opłacania składek i innych świadczeń obowiązujących w Stowarzyszeniu.

§26

1. Członek zwyczajny Stowarzyszenia ma prawo do:

• korzystania z czynnego i biernego prawa wyborczego,

• udziału we wszystkich formach działalności Stowarzyszenia,

• inicjowania nowych form działalności Stowarzyszenia,

• składania wniosków i opinii we wszystkich sprawach dotyczących celów i zadań
Stowarzyszenia,

• korzystania z rekomendacji i pomocy Stowarzyszenia w swojej działalności,

• nieodpłatnego korzystania z lokali i urządzeń technicznych Stowarzyszenia w zakresie 
realizowanych projektów,

• zaskarżania do Walnego Zebrania Członków uchwał Zarządu w terminie 14 dni od 
daty ich dostarczenia,

• składania wniosków oraz projektów uchwał podczas Walnego Zebrania Członków,

• wnoszenia do Sądu Koleżeńskiego odwołań od uchwał Zarządu w przedmiocie 
skreślenia z listy członków Stowarzyszenia w trybie określonym w Statucie FMD,

• korzystania z innych możliwości, jakie stwarza członkom Stowarzyszenie.

2. Każdy Członek zwyczajny może kandydować w wyborach na członka we Władzach 
Przedstawicielstwa Regionalnego oraz wyborach do Zarządu FMD, jeśli wykaże wiele chęci, 
pasji i zaangażowania w czasie swojej aktywnej działalności w Stowarzyszeniu oraz przyczyni 
się do rozwoju Stowarzyszenia.

§27

Każdy Członek ma prawo wystąpić ze Stowarzyszenia poprzez złożenie Zarządowi FMD 
pisemnej rezygnacji z członkostwa. Dokument powinien zostać wysłany do Biura Krajowego 
FMD, skąd następnie jest przekazywany do rozpatrzenia przez Zarząd FMD.

Rozdział VIII

Utrata praw członkowskich

§28

1. Możliwe jest utracenie praw członkowskich poprzez skreślenie z listy członków 
Stowarzyszenia decyzją Zarządu na wniosek Władz Przedstawicielstwa Regionalnego, gdy 
Członek:

• uchyla się od płacenia składek członkowskich przez okres dłuższy niż 12 miesięcy,

• zaprzestał działalności w Stowarzyszeniu przez okres dłuższy niż 3 miesiące,

• w sposób uporczywy i rażący narusza zasady zawarte w Statucie,

• nie przestrzega uchwał i regulaminów obowiązujących w Stowarzyszeniu,

• nie wywiązuje się z przyjętych wobec Stowarzyszenia zobowiązań,

• nie stawił się na dwóch kolejnych Walnych Zebraniach Członków bez podania 
przyczyny.

2. Ponadto, utrata praw członkowskich następuje w wyniku:

• złożenia Zarządowi FMD pisemnej rezygnacji z członkostwa w Stowarzyszeniu,

• utraty praw publicznych w wyniku prawomocnego orzeczenia sądu,

• śmierci członka Stowarzyszenia.

3. Od uchwały Zarządu w przedmiocie skreślenia z listy członków Stowarzyszenia przysługuje 
prawo odwołania się do Sądu Koleżeńskiego w terminie 14 dni od daty jej dostarczenia. 
Decyzja Sądu Koleżeńskiego jest ostateczna.

Rozdział IX

Członkowie honorowi i Alumni

§29

1. Członkiem honorowym Stowarzyszenia może zostać osoba fizyczna, która w sposób
szczególny przyczyniła się do realizacji celów Stowarzyszenia oraz jego rozwoju.

2. Uchwałę o przyjęciu w poczet członków honorowych Stowarzyszenia podejmuje Walne 
Zebranie Członków na wniosek Zarządu.

3. Członek honorowy Stowarzyszenia ma prawo do:

• udziału we wszystkich formach działalności Stowarzyszenia,

• wydawania opinii doradczych we wszystkich sprawach dotyczących celów i zadań
Stowarzyszenia.

§30

1. Alumni stanowią grupę byłych Członków Stowarzyszenia, którzy zadeklarowali chęć 
dalszej współpracy ze Stowarzyszeniem.

2. Każdy Członek zwyczajny FMD, który z jakichś powodów musi zaprzestać aktywnej 
działalności w Stowarzyszeniu, może zgłosić swój akces do grupy Alumnów poprzez 
poinformowanie o tym Zarząd FMD lub Przewodniczącego Przedstawicielstwa Regionalnego 
FMD.

§31

Alumni pozostają w kontakcie ze Stowarzyszeniem poprzez zachowaną skrzynkę na 
diplomacy.pl oraz dostęp do wszystkich list dyskusyjnych.

§32

Alumni są zwolnieni ze wszystkich obowiązków Członka Stowarzyszenia, w tym płacenia 
składek, jak i formalnych praw, w tym bierne i czynne prawo wyborcze na Walnym Zebraniu 
Członków.

Rozdział X

Likwidacja Przedstawicielstw

§33

W przypadku gdy Przedstawicielstwo złamie postanowienia niniejszego regulaminu i/lub 
statutu Stowarzyszenia FMD może zostać rozwiązane w drodze uchwały Zarządu FMD.

§34

W przypadku gdy liczba członków zwyczajnych w danym Przedstawicielstwie spadnie poniżej 
3 osób traci ono wówczas status stałego Przedstawicielstwa FMD.

Rozdział XI

Postanowienia końcowe

§35

Niniejszy Regulamin może być zmieniony przez Zarząd FMD na wniosek Przewodniczącego,
dwóch członków Zarządu lub dziesięciu członków zwyczajnych Stowarzyszenia.
